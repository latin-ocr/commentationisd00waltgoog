12

 

explorato habeas: quemadmodum liberalem quamvis artem Graeci rebus divinis obnoxiam reddere soliti
sunt, ita Cretenses ad sacra deorum indigenarum exornanda saltationes armatas adhibuerunt. Venerati
sunt Cretenses imprimis Iovem atque in eius sacris campus latissimus erat apertus saltationibus bellicrepis.
Iovis vero, qui cognominabatur Κρηταγενὴς, natura toto, ut aiunt, coelo distabat a Iove, qualem vulgaris
Graecorum opinio fingebat: inter illius et Olympici, Dodonaei numen tantum intercedebat discrimen,
quantum , ut simile proferam exemplum , inter Dianam Ephesiam et Graecam. Quod mirari vix subeat,
quoniam ista Iovis sacra translata sunt in Cretam ex Asia minore , ubi cultus ille simillimus Cybeles
matris vigebat: ceterae Graeciae partes iis praeclusae erant. Rem sic se habuisse muniunt Curetes et
quae de iis veteres tradunt (strab. X. pag. 718 sq). Quum Curetes, quos pyrrhiches colentes studiososque
fuisse omnes uno ore consentiunt, Iovis flamines, non Apollinis perhibeantur , nego pyrrhichen primitus
inservisse Apollineo cultui, sed eam Iovi soli Cretensi vindico. Itaque pyrrhicham et hyporohema ab
primo ortu secreta fuisse satis elucet. Ceterum, quum Iovis Cretagenis cultum, qui summo nurnine satis
indignus esset, omnino Graeci abominarentur eiusque rationem pro morum gravitate posterioris aetatis nimis
orgiasticam fastidirent, aliquid ab eo delibatum esse ad aliorum numinum sacra perpetranda vix credibile est.

Quae quum ita sint, facere non possumus, quin astipulemur opinioni eorum, qui approbant hypor-
chemata emanasse e paeanibus aut communi saltem vinculo cum iis coniuncta fuisse. Hanc quidem
opinionem conmendat Menander de encom. I. 1 τοὺς εἰς Ἀπόλλωνα ὕμνους dlvidens in paeanes et
hyporchemata. Consensit cum eo Plutarchus de mus. cap. IX. et X„ quo loeo dubitatione vexatus
est, num poetae quidam composuerint paeanes an hyporchemata. Ad quam ambiguitatem haud dubie
propulsus est Plutarchus, quum paeanes et hyporchemata mira quadam indolis et compositionis similitu-
dine arctissime coniuncta videret5 eadem carmina in nonnullis rebus a se disiuncta esse ipse sensit;
qua de causa, ut discriminis aliquid inter ea intercessisse aetatis illius hominibus approbaret, confugit ad,
Pindarum, quem poetam et paeanica et hyporchematica carmina composuisse pro certo hahuit. Hauc
sane argumentationem, quum nobis quidem exploratum, immo contritum sit discriminis aliquantum inter
genera illa interpositum esse, a tirone quodam tironibus traditam esse *dixeris neque homine docto vix
dignam. Sed quum illa tempora harum rerum magna inscitia fuerint, quid mirum, quod notae discernentes
quae qualesque fuerint, Plutarchum plane fugit? Ceterum , ut ingenue fatear, negaverim hyporchema
quasi filiolum ex paeane parente natum esse adeoque, ut alii volunt, degenerasse gravitate eius exuta:
immo ambo semper mihi visa sunt e communis matris gremio edita esse, quandoquidem simillima, attamen
inter se varia, ut ra'tio est germanorum, ora atque mores prae se ferunt2'1). Necessitatem igitur minime
impugno. — Utraque species ad res Apollinis sacras factitandae redacta est, sed altera alteram numinis
provinciam procurabat ideoque naturam ab altera satis diversam induebat. Paean, id quod alio loco
demonstravimus, servabat dignitatem Apollineo cum maxime cultui propriam et, quae par erat suppdica-
tionibus, severitatem3 quod autem tribuebatur eidem Apollini patrocinium hilaritatis, laetitiae paene
exsultabundae‚ id administrabat in rebus poeticis hyporchema. Paean igitur insitam numinis averruncantis
naturae gravitatem exprimens invocavit Apollinem οὔλιον, lat-possuntt» , hyporchema Apollinem festivitatis
ducem animosque hominum arte musica, poetica, saltatoria exhilarantem ac laudavit, ut Pindar120) verbis
utar, quae videntur e carmine hyporchematico desumpta esse, ίὀρχηστὴν ἀγλαΐας· ἀνάσσοντα Ἀπόλλωναὶ
Indidem facile evenire potuit, ut hyporchematicum genus paeanibus prius ab Apollinis numine primitivo
ad numina alia transferretur: ita Pratinas carmen hyporchematicum condidit in Bacchum, Bacchylides in

nomen repetendum ab aetate postera, qua ad res Bacchicas translata est pyrrhicha: hac quidem saltantes pro.
clypeis et hastis gestabant thyrsos et lampades (cfr. Athen. XIV. 631 A; Bode, hellen. dichtkunst Π. 2

pag. 336).
²⁷) cfr. pag. 9. n. 20.

2Β) Bergk. C. L. frgm. 125.

