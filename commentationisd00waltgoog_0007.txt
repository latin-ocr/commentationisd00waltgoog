Commentationis de Graecorum hyporohematis
pars prlor.

---.--

Hyporchematum genus unum fere ex multis illis Graecae poesis melicae partibus non satis accurate
adhuc ab hominibus doctis tractatum neque uberiore qua par erat commentatione illustratum est. Quare
quid mIrum, quod de illo haud paucae et difficillimae quaestiones in suspenso sunt eaeque maxime
dignae, quae in liquidnm perducantur? in hyporchematum enim· naturam si quis se insinuare velit, ei
non modo perscrutandum est, qualis sit ars et proprietas poetica, verum etiam explorandas esse constat
multas res, quas haec aetas poesi adventiciae putet; sed hae ipsae accessiones, quum hyporchematum
quasi nervi potissimum sint, quod parum ad nostrae memoriae notitiam pervenerunt, magnopere dolendum
est. Quae quum ita sint, sponte apparet in his nihil fere statui posse, quod ab omni parte eertum sit,
neque ideo tam quid sit verum quarn quid verisimile, esse quaerendum. Indidem quum summae difficultates
obstent , credo iactum est, ut haec materia hauddum satis diligenter tractata sit: quam quum equidem
tractandam mihi sumpserim, spero fore ut, si qua in re erraveritn‚ quod non uno loco ne factum· sit
vereor, ob eandem causam mihi venia detur ab existimatoribus harum rerum peritis. Ceterum omnes
quae exstant quaestiones , etiamsi possem, solvere neque spatium huius libelli neque temporis angustiae
mihi permittunt: satis habebo tum quae alii homines docti excusserunt congessisse, tum in medio posuisse
quod hic illic, quantulumcunque fuit, novum mihi videor invenisse.

Sed ne in praefando nimius sim, huic scriptioni meae credidi eandem dispositionis rationem subii-
ciendam esse, quam in dissertatione inaugurali, quae de nomo scripta est, nuper secutus sum. Quatuor
igitur sunt partes, in quas haec commentatio aptissime maximeque dilucide disponenda mihi visa est:
primum, ut quod etymon ὁπορχὴματος et quae ex hoc deducenda sit primaria significatio quaeramus,
deinde, ut quae adumbrationes illius exsistant apud veteres scriptores demonstremus, tum, ut unde
hyporchema originem traxisse videatur et quae per quos poetas ceperit incrementa exponamus ‚ deniquo
ut disseramus de reliquiis hyporchematum huic aetati traditis et qnae ex iis elici possint.

Primum igitur

Ι.

De hyporchematis nomine ⁴
disseramus ac videamus quae sit inde deducenda. significatio.

Plato, quem Dionysius Halicarnasseus libri περὶ συνθέωως· ὀνομάτων quum aliis locis tum V. pag. 94
(ed. Reisk.) ducendarum etymologiarum rectaeque nominum compositionis gravissimum auctorem nominat,

,lc-2 ¹*

